
==== Faktorizace matic [[matrix_factorization]]

V systémech založených na faktorizaci matic je interakce uživatelů s produkty definována jako matice, ve které řádky obsahují všechny uživatele a sloupce všechny produkty v katalogu. Jednotlivé buňky pak obsahují ohodnocení produktu uživateli. Tato matice je typicky velmi řídká, většina možných kombinací uživatelů s produkty v datasetu chybí. Algoritmus faktorizuje matici na uživatelskou a produktovou faktorovou matici s omezeným počtem rozměrů. Tyto rozměry reprezentují takzvané latentní faktory, které odpovídají například žánrům v daném datasetu. Úkolem algoritmů je odhadnout chybějící hodnoty v matici, proto jsou také někdy nazývány jako algoritmy pro doplňování matic. Narozdíl od zdrojové matice kde většina hodnot chybí je matice, která vznikne jako produkt faktorových matic hustá. Tato matice už obsahuje odhadnuté nenulové hodnoty pro kombinace uživatelů s produkty, které ve zdrojové matici chyběly resp. byly nastaveny na stem:[0] cite:[AAS(46)]. 

[[matfac_1]]
image::matfac_1.png[title="Přehled hodnocení", pdfwidth="75%"]

Na <<matfac_1>> jsou zobrazeny hodnocení pro čtyři uživatele, kde každý hodnotil dvakrát z celkového počtu čtyř filmů. Z přehledu je patrné, že Eliška má ráda komedie ale nemá ráda akční filmy. Jan má rád komedie i akční filmy. Jakub má rád pouze akční filmy a Tereza nemá ráda nic.

[[matfac_2]]
image::matfac_2.png[title="Zdrojová matice", pdfwidth="75%"]

Na <<matfac_2>> jsou tyto hodnocení zapsány v maticovém tvaru, kde je řádek pro každého uživatele a sloupec pro každý film. Tato matice má vyplněných 50% hodnot, v reálném použití by tato matice obsahovala stovky tisíc řádků a sloupců a byla by daleko řidší (obvykle méně než 1%). 

[[matfac_3]]
image::matfac_3.png[title="Faktorové matice", pdfwidth="100%"]

Na <<matfac_3>> jsou zobrazeny výsledné faktorové matice pro dva faktory. V tomto případě byl každému faktoru přiřazen konkrétní význam, jeden pro komedie a druhý pro akční filmy. Při reálném použití jsou konkrétní významy faktorů skryté   a z hlediska algoritmu nejsou důležité. Matice s uživatelskými faktory obsahuje pro každého uživatele hodnotu nakolik je v daných faktorech zastoupen. Stejně tak i matice s produktovými faktory obsahuje pro každý produkt hodnotu stejných faktorů. Výsledkem maticového součinu těchto dvou faktorových matic je doplněná matice obsahující predikce pro všechny uživatele a produkty. 

Singular value decomposition (SVD) je vhodný algoritmus, který odebere šum ze zdrojové matice stem:[R] a zároveň  přesně odhadne chybějící hodnoty. Další algoritmus, popularizovaný během slavné Netflix výzvy, je Alternating Square Roots (ALS) cite:[NETFLIX_PRIZE]. 





